# software-engineering-lab-session6

  | `Person Number` | `First Name` | `Last Name` | `Student Number` |
  |:---------------:|:------------:|:-----------:|:----------------:|
  | `First Person` | Moahmmad Taha | Jahani-Nezhad | 98101363  |
  | `Second Person` | Iman | Alipour | 98102024 |
  
---
# مراحل انجام آزمایش

# پرسش‌ها

1. در کتاب GoF سه دسته الگوی طراحی معرفی شده است. آن‌ها را نام ببرید و در مورد هر دسته در حد دو خط توضیح دهید.

در کتاب GoF سه دسته الگوی طراحی معرفی شده است: الگوهای ساختاری یا Structural، الگوهای رفتاری یا Behavioral و الگوهای ایجادی یا Creational. الگوهای ساختاری برای ارائه رابطه بین اشیا استفاده می‌شوند. الگوهای رفتاری به تعریف نحوه تعامل اشیا کمک می‌کنند. الگوهای ایجادی برای ایجاد اشیا استفاده می‌شوند

2. سه الگوی استفاده شده در این آزمایش جزو کدام دسته هستند؟

هر سه الگوری استفاده شده در این آزمایش (Abstract Factory، Prototype و Builder) همگی جزو دسته‌ی الگو‌های ایجادی یا Creational هستند چرا که در موارد ایجاد اشیا استفاده می‌شوند و به آن‌ها مرتبط هستند.

3. فرق اصلی پنج اصل SOLID با الگوهای طراحی مطرح‌شده در GoF چیست؟

پنج اصل SOLID و الگوهای طراحی GoF دو مجموعه متفاوت هستند که هر کدام به منظوری خاص تعریف شده‌اند. پنج اصل SOLID مجموعه‌ای از اصول طراحی شی‌گرا هستند که به توسعه‌دهندگان کمک می‌کنند تا نرم‌افزارهایی با قابلیت نگهداری و توسعه بالاتر بسازند. در حالی که الگوهای طراحی GoF راه‌حل‌های آزموده شده برای مشکلات طراحی رایج هستند. الگوهای طراحی GoF به توسعه‌دهندگان کمک می‌کنند تا با استفاده از راه‌حل‌های قبلا آزموده شده، مشکلات محتمل در طراحی خود را حل کنند.

در واقع اصول SOLID درشت‌دانه هستند اما الگو‌های طراحی GoF مربوط به مسائل ریزدانه و خاص هستند.

4. آیا الگوی طراحی Singleton موردی از اصول SOLID را نقض می‌کند؟ توضیح دهید

الگوی Singleton یکی از الگوهای ایجادی است که محدودیت ایجاد نمونه از یک کلاس را به یک نمونه واحد قرار می‌دهد (فقط یک نمونه از این کلاس را داریم).

الگوی طراحی Singleton، اصل Single Responsibility را نقض می‌کند زیرا شئ Singleton کنترل چگونگی ایجاد خود و مدیریت چرخه عمر خود را دارد. این به وضوح در تناقض با اصل Single Responsibility است که می‌گوید یک کلاس باید یک و فقط یک دلیل برای تغییر داشته باشد.
